---
layout: page
title: Austin Hungarian Conversation Group - Austini Magyar Beszélgető Csoport
permalink: /pages/ahg.html
---

## Jegyzetek

### 2023. január 8. - Summer Moon Kávézó (Avery Ranch)

Jelen: Liz, István és Bertold

#### Rokonokról

Magyarul fivér a "brother" szó megfelelője. Ha fiatalabb fiútestvérről beszélünk, akkor az öcs szót, idősebb esetén pedig a báty szót használjuk. Az idősebb lánytestvért nővérnek, a fiatalabbat pedig húgnak hívjuk.

Házasság által is rokonságba kerülhetünk másokkal, őket sokszor sógoroknak - in-laws - hívjuk, nevezzük. Magyarországon néha a sógor szó az osztrákokra vonatkozik, mivel nagyon sok osztrák férfi vett el magyar hölgyeket feleségül.

Régi időkről beszélve előfordul, hogy a századforduló - turn of the century - kifejezést is használjuk.

#### Autókról

Az autók szélvédőjét (windshield) ablaktörlő (windshield wiper) tartja tisztán. Az autókban sokszor automatikus sebességváltó (automatic transmission) van. A belsőégésű motorokkal (combustion engine) működő autóknak van kipufogója (exhaust pipe). Az elektromos autók (electric cars) sokkal egyszerűbbek, nincsen bennük például gyujtógyertya (spark plug) sem. Mind az újonnan eladott autókra, mind pedig a később vásárolt alkatrészekre (auto part) a gyártó garanciát ad (warranty). Az autókat autószerelők (car mechanic) javítják.

#### Szakmákról

István csontkovács (chiropractor). István és Liz nagyszülei között - ha jól értettem - volt patikus (pharmacist). Egy másik szó a patikusra: gyógyszerész. A patikusok patikában (pharmacy) vagy - más szóval gyógyszertárban dolgoznak.

### 2022. december 10. - Illuminate Coffee

Jelen: Robert, Krisztina, Paul

#### Taco

Magyarul mexikói töltött lepénynek is hívják. Íme egy két töltelék:

* szalonnás és tojásos (bacon and egg)
* szalonnás, tojásos és sajtos (bacon, egg and cheese)
* szegyhúsos (brisket)
* húzott sertéshúsos (pulled pork or carnitas)


#### Magyar Filmek

Robert említette, hogy a Netflix-en látta [A vizsga](https://www.youtube.com/watch?v=eQXXuC9eaYQ) című játékfilmet, ami az ötvenes években készült és a titkosügynökök (secret service agent) világába kapunk belátást. Sajnos, már nem láttam a Netflix-en. Robert beszélt még a [Felkészülés meghatározatlan ideig tartó együttlétre](https://www.youtube.com/watch?v=BDS1s6aU7Kc) című, Oszkár-díjra jelölt filmről is.

Az én kedvenc filmjeim közé tartozik a [Keménykalap és krumpliorr](https://www.youtube.com/watch?v=zyWDztrH5F8), a [Sose halunk meg](https://www.youtube.com/watch?v=QtyiLkwupis), a [Csinibaba](https://www.youtube.com/watch?v=2C83kQEFbJw), és [A Torinói ló](https://www.youtube.com/watch?v=ZNkN_xCXozw).

A filmben szereplőket színészeknek (actors) hívják magyarul. A filmeknek címe van (a név szót erre nem használjuk).

A filmek előzeteseit (trailer) megnézhetitek a Youtube felületén.

#### Agyarak és fogak

Vaddisznóknak (wild hog) és az elefántoknak is agyara van. A fog szót a szájon kívül látható csontos részre nem használjuk.

#### Társasjáték

Robert a [Gazdálkodj okosan!](https://hu.wikipedia.org/wiki/Gazd%C3%A1lkodj_okosan!) társasjáték történetéről mesélt nekünk. Krisztina az [Élve fogd el](https://www.regiojatek.hu/termek-73557-elve_fogd_el_tarsasjatek.html) játékot szereti. Ebben a játékban a bábukat lóugrás formájában lehet mozgatni.

A játékokkal kapcsolatban beszéltünk ezekről a szavakról, kifejezésekről:

* gazdálkodni (manage): főleg pénzügyi vonatkozásban használjuk ezt a szót
* rentábilis, kifizetődő (profitable, sustainable): főleg vállalkozásokkal kapcsolatban, üzleti területen használjuk ezeket a szavakat

#### Porcelán

Két híres magyar porcelángyártó cégről lehet gyakran hallani: [Herendi Porcelánmanufaktúra](https://herend.com/), illetve a [Zsolnay Porcelán](https://www.zsolnay.hu/). Mindkét cég nagyon jó minőségű, kézzel festett porcelántermékeket készít.

#### Kerékpárok / Biciklik

A bicikli szó (bike) a kerékpár (bicycle) közvetlenebb, köznapi formája. A mountain bike szónak ugyan van hegyikerékpár fordítása, de az Internet-en elérhető boltokban csak MTB kerékpároknak hívják őket. Paul panaszkodott arról, hogy a 25 évvel ezelőtt száz dollárért vásárolt biciklijét 150 dollárért hozták volna rendbe (tune-up). Ezt ő sokkalta.
